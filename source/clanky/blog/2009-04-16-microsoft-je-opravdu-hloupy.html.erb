---
title: Microsoft je opravdu hloupý
date: 2009-04-16 09:18
layout: blog
comments: false
---

      <p>Při tvorbě projektu do předmětu číslicové systémy se mi stala docela vtipná příhoda. Potřeboval jsem si nainstalovat Windows Xp, abych mohl pracovat s nástrojem ModelSim řady XE pro modelování logických obvodů, který zatím nemá port pro Linux. První věc, kterou jsem potřeboval, bylo instalační CD Windows. Microsoft jej studentům (alespoň naší fakulty) nabízí zdarma, avšak abych se vůbec dostal k tlačítku download, musel jsem se proklikat změtí stránek, informujících o ničem. Nakonec se povedlo a já jsem klikl na vytoužené tlačítko Download. Jaké bylo mé překvapení, když jsem místo win_xp_sp3.iso začal stahovat prográmek Downloader.exe. Nevím, co si páni z Microsoftu myslí. To jako k instalaci Windows potřebuju již nainstalovaný Windows? Snad jim přece musí dojít, že když si chci stáhnout instalační CD jejich operačního systému, tak ten operační systém nemám nainstalovaný, neboť kdybych ho již měl, nemusel bych jej přece znovu instalovat. Ale vadná logika je asi této americké firmě blízká. Jen já jsem byl stále napjat, jestli můj emulátor windowsu Wine, dokáže tímto programem stáhnout obraz instalačního CD. Wine to zvládlo perfektně a mě čekalo další překvapení. Program Downloader.exe požadoval pro svůj chod stažení jádra internetového prohlížeče, ale nebylo to jádro Internet Exploreru. Downloader si chtěl stáhnout Gecko, které pohání internetový prohlížeč Mozzila. Samozřejmě jsem ho nechal a jen se smál. Smál jsem se Microsoftu za to, jak je při vší své mohutnosti hloupý. Na druhou stranu jsem byl rád, protože to by ještě scházelo, aby se mi na Linuxu spouštěla jakákoliv forma Internet Exploreru. Jsem rád, že tento prohlížeč nemusím používat. Také mě potěšilo, jak to Wine všechno zvládl spustit a stáhnout. Pamatuju totiž doby, kdy to ještě nebylo vždy tak samozřejmé. Potěšil i VirtualBox, který Windows bez mrknutí oka nainstaloval a já jsem mohl začít pracovat na projektu. Ve Windows, ale přece v Linuxu.</p>
    
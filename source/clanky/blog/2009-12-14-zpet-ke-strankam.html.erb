---
title: Zpět ke stránkám
date: 2009-12-14 23:07
layout: blog
comments: false
---

      <p>Někdy se stává, že člověk potřebuje chvíli odpočinek od toho, co dělá, aby nabral další sílu pokračovat a začalo ho to opět bavit. Takový odpočinek jsem si nyní vybral v oblasti psaní blogu, což jde poznat podle toho, jak dlouho jsem na blog nic nenapsal. O tom proč jsem odpočíval, o tom jaké překvapení jsem měl se svými stránkami a o tom co mě potkalo běhěm psaní tohoto zápisku...</p>
<p>O odpočinku se vlastně nedá mluvit. Pravda je ta, že jsem se potřeboval soustředit na školní projekty a na blogování nezbýval čas. Sice jsem během té doby řešil pár hezkých filosofických otázek, ale o ty svůj blog neochudím a ty nejtíživější ještě rozeberu. Jedna z nich je právě otázka školy, vzdělání a stavu současných studentů. Podměty k psaní tedy stále přichází, ale není čas je realizovat-zapsat. Když už čas je, jako dnes večer, a já přicházím na svou stránku, se zděšením zjišťuji, že nefunguje, jak by měla. Ach ten Drupal :)</p>
<p>Opravdu to nebylo moc k smíchu. Před pár týdny jsem tyto stránky převedl na staronový hosting, takže je možné, že nefunkčnost stránek trvala celou tu dobu od přesunu. A o co že šlo? Tedy, co nešlo? Určité stránky se nenačítaly a veškeré požadavky na ně končily neúspěchem, nenalezením, chybou. Logy webserveru samozřejmě vypisovaly hlášku, která se k problému nevztahovala, ale přece byly aspoň částečným vodítkem k opravě. Ta v prvním kroce spočívala ve smazání adresáře modules uvnitř adresáře modules, který Drupal definuje ve svém souborovém systému. Prostě nevím jak ani kdy, ale měl sem mezi moduly rekurzivně vložený stejný adresář se stejnými moduly. Tak jsem ho jednoduše smazal a stránky přestaly fungovat skoro úplně celé. Logy "nečekaně" vypisovaly divnou chybu, se kterou mi ale nepřímo poradil neznámý diskutér na oficiálním webu Drupalu a seč se mě řešení ani trochu nelíbilo, musel jsem. Ruční přepsání asi dvou desítek řádků databázové tabulky <em>system</em> je zábava jen pro velmi dlouhé večery, ale když se ohlédnu zpět, dělal jsem to rád. Jinak by totiž web nešel a navíc, k čemu by byla celá ta záležitost s odpočinkem od psaní blogu? Mám to psaní rád.</p>
<p>Ale než se odhodlám něco napsat, musím se na to vždy trochu uvolnit a odreagovat. Při psaní toho zápisku jsem zjistil, že mě štve zvýraznění pravopisných chyb v textových formulářích v Opeře a rozhodl se ho vypnout. Jenže po cestě jsem potkal tlačítko Opera Unite a pár chvil na to už oprašoval staré heslo na my.opera.com, kde jsem již 2 roky hrdě nečinný uživatel. Tam se toho ale hodně změnilo a já jsem se na každou "novinku" chtěl podívat. Nemusím snad ani říkat, že jsem si i aktualizoval profil. Do Opery Unite se přece musím přihlašovat s aktuálním avatarem. Opera Unite jsem záhy zkusil a byl příjemně překvapen. Asi se na to podívám pod drobnoskopem. Zatím jsem na to neměl moc času, protože musím psát do blogu. Asi po hodině jsem se k tomu psaní vrátil s tím, že Opera Unite musím v zápisku zmínit. Zvýraznění pravopisných chyb jsem samozřejmě nevypl.</p>
    
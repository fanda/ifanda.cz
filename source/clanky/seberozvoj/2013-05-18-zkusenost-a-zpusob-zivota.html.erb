---
title: Zkušenost a způsob života
date: 2013-05-18 13:47
layout: extranea
comments: false
tags: [seberozvoj]
---
<p>Autor: J. Krišnamurti<br>
Přednáška, jež byla proslovena v Ommenu, v Holandsku roku 1390.</p>
SPLIT
<div style="text-align: justify;padding-right:3em">
Každý člověk si vytvořil z tradice, ze svého způsobu myšlení a ze zvyků určité pozadí a podle<br>
něho se snaží nabýt nových zkušeností a úsudku. Zkoumáte-li sebe samy, shledáte, že se díváte na<br>
život ze stanoviska určité národnosti, víry nebo třídy a podle toho i žijete. Zařazujete své zkušenosti<br>
napořád do tohoto pozadí, jež jste si vytvořili. Ale naše zkušenosti mají sloužit k tomu, a b y c h o m<br>
o d h a l i l i p r a v o u h o d n o t u v š e c h v ě c í . Oceňujete-li však své dnešní zkušenosti podle<br>
ceny zkušeností včerejších, nepřispívají k vašemu rozvoji tak, abyste se všeho stále více<br>
zmocňovali, nýbrž činí z vás otroky. Proto se nesnažte chápat moje slova podle svých rozmanitých<br>
pozadí a nezabarvujte zkušenost svým temperamentem. Temperamenty jsou výsledky odděleného<br>
bytí jedincova. Ale to, co nezná oddělenosti, nemůžeme vtěsnat do temperamentu, rovněž se tomu<br>
temperamentem nepřiblížíme. Pozorujeme-li to ze stanoviska části, nemůžeme vidět c e l e k , pak<br>
se jeví celek v zabarvení části, v zabarvení temperamentu. Co však je mimo každý temperament,<br>
nemůžeme vnímat temperamentem právě tak, jako nemůžeme z nějakého pozadí vnímat to, co je<br>
větší než každé pozadí.<br>
Nezaměňujte však individuální temperament s individuální jedinečností. Temperament je<br>
vrozený a zahrnuje v sobě rozdíly okolního světa, vědomí rasy, dědičnost atd. Individuální<br>
jedinečnost přetrvává zrození i smrt a je jediným vůdcem po celé naše bytí jakožto bytostí<br>
oddělených, až dojdeme cíle. Abychom pochopili význam individuality, jedinečnosti, musíme<br>
rozumět, co je cílem jedincova bytí. Život je tvorba a zahrnuje tvůrce i stvoření. Příroda zahaluje<br>
život, tj. všecko stvořené skrývá v sobě život. Když se život v přírodě projevuje a v oddělené bytosti<br>
jako v ohnisku se shromažďuje, pak příroda svůj úkol vykonala. Určení a úkol přírody je vytvořit<br>
jedince sebe sama vědomého, znajícího dvojice protiv a vědoucího, že je oddělenou bytostí. Tak si<br>
uvědomuje život v přírodě sám sebe vývojem v probuzené, v sobě uzavřené oddělené bytosti. Cíl<br>
přírody je individualita člověka. Jedinec je oddělená bytost, sebe samé vědomá, která zná svou<br>
odlišnost od jiných a v níž je vědomí o rozdílu mezi j á a t y . Individualita je však nedokonalost<br>
a není konečným cílem sama o sobě.<br>
Vývoj — jako rozšíření vlastní individuality v čase — je klam. Co je nedokonalé, co je<br>
individualita, i když se rozšíří a stupňuje, zůstane nedokonalým. Individualita se zesiluje bojem<br>
nevědomosti a omezením myšlení a cítění. V tom je oddělenost sebe samé vědomá. Je zbytečné<br>
stupňovat sebevědomí, až na n-tou mocninu, neboť ono je oddělenost a zůstane odděleností,<br>
poněvadž jejím kořenem je dělení. Zvětšení pojmu „ j á j s e m “ , což znamená právě oddělení od<br>
celku, nemůže tedy obsáhnout vše, celek. Vývoj tohoto „já jsem“ je rozšíření oddělenosti v prostoru<br>
a času. Jedinec, držený v poutech ohraničení, znající rozdělenost „já“ a „ty“, se musí osvobodit<br>
a v osvobození se stát dokonalým. Osvobození je svoboda vědomí a ta není zmnohonásobení „já<br>
jsem“, nýbrž zničením pociťování oddělenosti. Konečný cíl individuálního bytí je uskutečnění<br>
čistého bytí, v němž není oddělenosti, jež je uskutečnění celku. Nejde o to, ztratit se v absolutnu,<br>
nýbrž růst, probojovat se k celku, stát se celkem. Lidské určení je: B ý t c e l k e m (vším).<br>
Individualita je pouze výsek celku, a poněvadž oddělená bytost ví, že je jenom částí celku, snaží se<br>
neustále dosáhnout celku. Sebevědomí značí proto úsilí, námahu. Nebojujete-li proti ohraničení,<br>
přestává sebevědomí a individualita. Zdokonalila-li se individualita neustálým úsilím, strhla-li dělící<br>
zeď a dosáhla-li pocitu bytí bez úsilí, pak jedincovo bytí je u cíle.<br>
Předně nutno vědět, k jakému cíli razí sobě cestu tento individuální život, toto bytí, v němž je<br>
začátek i konec. Nutno poznat účel bytí; jinak nemá smyslu zkušenost, nemá smyslu tvorba, nemá<br>
smyslu jedinečnost. Když jedinec, vědomý si oddělenosti, vědomý subjektu a objektu, nerozumí<br>
účelu bytí, není ničím jiným, než otrokem svých zkušeností, otrokem vytvořených forem.<br>
7Rozumíme-li však účelu bytí, využitkujeme každou zkušenost, každý cit, každou myšlenku<br>
k odstraňování této dělící zdi.<br>
Člověk vědomý sebe, zná subjekt i objekt, tvoří si objekt v daleko vzdálené bytosti, k níž vzhlíží<br>
o pomoc, které věnuje své zbožňování, lásku, celé své bytí. Ale konec bytí, dokonání jedince záleží<br>
v tom, aby v sobě uskutečnil c e l o s t — č i s t ý ž i v o t — bez subjektu a objektu. Objekt<br>
existuje vlastně jen v subjektivním vědomí jedincově. V jedinci je začátek i konec. V něm je souhrn<br>
vší zkušenosti, všeho myšlení a cítění. V něm je souhrn všech možností a jeho úlohou je, aby<br>
v subjektu uskutečnil všecko, co dává objekt.<br>
Nechápeme-li dobře to, co já rozumím individualitou, kloníme se k omylu, považovat to za<br>
sobecký a nemilosrdný anarchismus; proto se namáhám tak velice, abych vyložil, že veškerý<br>
pokrok je v člověku, v jedinci. V něm je počátek i konec — pramen i cíl. Ve vytvoření mostu mezi<br>
počátkem a konečným cílem záleží dokonání člověka. Individuum je ohnisko univerza. Pokud samy<br>
sebe nepochopíte, pokud jste v sobě samých neobjevili plnost, nacházíte se v kole věčného zápasu,<br>
jste jím ovládáni a v nevolnictví udržováni. Proto je vám zabývat se jedincem, svým já, v němž jsou<br>
i všichni ostatní obsaženi. Proto se zabývám i já jen jedincem. V nynější civilizaci usiluje však<br>
společnost ovládat jedince bez ohledu na jeho růst. Avšak o jedince běží, neboť ujasnil-li si jedinec<br>
svůj účel, je si sám sebou jist a jeho boj se společností je skončen. Potom se nenechá jedinec<br>
ovládat morálkou, úzkoprsostí, konvencemi, experimenty, společnostmi a stranami. Individuum je<br>
celé univerzum, individuum je celý svět, nikoli oddělená část světa. Individuum je pak vše slučující,<br>
nikoli vše vylučující. Jedinec stále o něco usiluje a experimentuje v různých směrech. Ale „Já“<br>
v tobě a ve mně a ve všech je totéž, ačkoli p r o j e v y jeho jsou a musejí být různé. Pochopíte-li<br>
tuto skutečnost v plném jejím dosahu a významu, pak nebudete vzhlížet ven k vykoupení, pak<br>
nepotřebujete síly z vnějšku účinkující. Nejhlubší příčina vašeho strachu je tím odstraněna. Být<br>
beze strachu znamená poznat, že v nás samých je ohnisko projevu života. Dojdete-li k tomuto<br>
světovému názoru, vytváříte si příležitosti. Potom se nevarujete již pokušení, nýbrž kráčíte přes ně.<br>
Potom si nepřejete již někoho napodobovat nebo stát se typem, což pochází jen z přání, přizpůsobit<br>
se nějakému pozadí nebo prostředí. Užijete tradice, abyste ji ocenili a tak se octnete nade všemi<br>
tradicemi.<br>
Život nepracuje na vytvoření typu, život netvoří vyřezávaných obrazů svatých. Život tvoří nás<br>
různé jednoho od druhého, v různosti musí být naše naplnění, nikoli ve vytvoření typu. Vizte, co se<br>
nyní děje: uctíváte mnohé v jednom, personifikujete (zosobňujete) veškerost života v jedné bytosti,<br>
kterou uctíváte. To znamená uctívat typus, voskovou figurku a tak se přetvářet sami na tento typus,<br>
k tomuto obrazu. V tomto napodobování je kořen nevolnictví a starostí.<br>
Uctíváte-li však j e d n o ( J á ) v mnohých, pak se nepřetváříte v typus. Poněvadž se člověk bojí<br>
být dobrým k mnohým, věnuje všecku svou úctu, své zbožňování, své modlitby jednomu, tj. vytvoří<br>
si obraz. Život však netvoří typu, nemá co dělat s vyobrazeními. Jedno (život) v mnohých uctívat<br>
vyžaduje neustálé soustředění myšlení, neustálé vědomí neosobního, neustálé přizpůsobení názoru<br>
jedincova mnohým, ž i v o t u s a m é m u . Vytvoříte-li typus a dosáhnete rovnováhy mezi sebou<br>
a tím typem, pak to není přizpůsobení životu, nýbrž holá osobní choutka. Dosáhnete-li však souladu<br>
mezi sebou a jediným (životem), který je ve všech, pak netvoříte vyobrazení, typus, nýbrž stáváte se<br>
sami životem. V tom záleží rozdíl mezi tvorbou a napodobením.<br>
Napodobení je vynucováno strachem. Strach vytváří sekty, úzké skupiny individuí, která<br>
v napodobování se k sobě tisknou. Sekta nebo spolčování povstávají tam, kde mnozí se pokoušejí<br>
daný typus napodobovat, typus, který není pravda celá, nýbrž jen výsek z ní. Sekta jako společnost<br>
se nemůže přiblížit k pravdě, poněvadž pravda je individuální uskutečnění výhradně vnitřním úsilím<br>
jedincovým. Přimknete-li se ke skupině, nemůžete dojít k plnému uskutečnění (naplnění) vlastní<br>
bytosti.<br>
Člověk, který se chce zbavit strachu, musí poznat, že formy individuálního bytí se mohou měnit<br>
a střídat, že projevy sebevědomí mohou být různé, že život sám se může různě uplatňovat, že však<br>
přesto život ve své podstatě je týž. Když dojdeme k tomuto poznání, je konec všeho strachu. Být<br>
beze strachu znamená být nesmrtelným.<br>
Nesmrtelnost je uskutečněním Já (života) a není otázkou času nebo řady příležitostí, nýbrž je<br>
8otázkou objevení vlastní bytosti, která je v nás a ve všech věcech. Poněvadž se bojíte ztratit<br>
individualitu, toužíte po nesmrtelnosti při pokračování individuální oddělenosti; ale nesmrtelnost je<br>
v J á , v životě, který je ve všem. Toužíte-li po pokračování odděleného bytí, potřebujete nutně to,<br>
co byste nazvali znovuvtělováním. Znovuvtělování je pro mnohé lidi pouhou teorií, ale přestává být<br>
teorií pro toho, kdo myšlenky znovu vtělování prožívá v přítomnosti. Znovuvtělování je řada<br>
příležitostí k duchovnímu uskutečnění ryzího bytí. Pokud jste neuskutečnili ryzího bytí, v němž<br>
každé to úsilí přestává, potřebujete ještě řady příležitostí. Když však jako jedinci se ve vysoké míře<br>
dovedete soustředit na vědomí v přítomnosti, pak prožíváte onu řadu příležitostí t e ď .<br>
Pokud poslední účel individuálního bytí — uskutečnění veškerosti, ryzího bytí, v němž není<br>
oddělenosti — vyžaduje řady příležitostí, které se podávají jen řadou životů, pak je teorie<br>
znovuvtělování nezbytná. Jste-li však jako sebevědomí jedinci vědomi svého jednání a za ně<br>
odpovědni, pak usilujete o naplnění života a musíte se soustředit na řadu příležitostí t e ď . Teorie<br>
znovuvtělování se vám vnucuje tím, že jednotlivé „ty“ nemůže zvládnout přímo všecky životní<br>
okolnosti. Tak prodlužujete individuální bytí v čase, až je jáství vyhlazeno a Já uskutečněno. Když<br>
však v přítomnosti přivedete do svého života porozumění pro pravdu, pak se stane teorie<br>
znovuvtělování zbytečnou. Abychom však cenu této teorie ve skutečnosti poznali, musíme ji žít<br>
a neoddalovat. To není otázka času, neboť čas znamená jenom sled příležitostí až k dosažení cíle.<br>
Pomocí teorie o znovuvtělení děláte si život velmi lehkým, odkládáte námahu na zítřek. Chcete, aby<br>
zpevněná individualita byla zachována a v samém naplnění věcí udržena. Ale jak jsem již řekl, není<br>
individualita konečným účelem, ona je jen prostředkem k nesmírnému uskutečnění bytí, v němž již<br>
není oddělenosti, individualit; je jen ryzí bytí, jež je d y n a m i c k é nikoliv statické, které není ani<br>
zničení ani trvání individua.<br>
Překoná-li oddělenost takový jedinec, který ví, co je to oddělenost, pak zmizí mámení.<br>
V konfliktu probuzené individuality, jež zná oddělenost, v tomto zápolení je ovšem mámení a bolest<br>
a z toho se zrodí dychtění po útěše. Máte-li úzkost, hledáte daleko od života ochranu před životním<br>
zápasem. Proto se formujete podle pevné nějaké míry, hledáte útočiště v náboženství nebo filosofii.<br>
Jiné mámení záleží v dychtění po trvání vlastní individuality a z něho vznikají nesčetné záhady, co<br>
se děje s člověkem po smrti? Bude dále žít? Vrátí se v novém těle a za jakých okolností? Bude po<br>
smrti spojen s těmi, jež miloval? Starost, způsobovaná smrtí, je jen jinou formou vědomí jedincova,<br>
že je oddělenou bytostí; z toho vzniká pocit osamocenosti. Osamocení má kořen v tom, že svou<br>
lásku věnuje někomu, kdo si je rovněž vědom své individuality; z čehož vzniká bolest, když tento<br>
člověk zemře; chtěli byste se s ním setkat na jiné úrovni vědomí, v jiném světě jevů. Měli byste na<br>
to hledět ze stanoviska trvání života, nechť se život projeví či nikoli. Díváte se na lásku, která<br>
v sobě obsahuje nenávist, chtivost a všecky ostatní protivy, ze stanoviska sebevědomé individuality<br>
a rádi byste tuto individualitu viděli prodlouženou v čase.<br>
To znamená, že si přejete individualitu prodloužit trvale donekonečna. Poněvadž ve svém<br>
vědomí provádíte odloučenost a odloučená individualita poznala „ty“ a „já“, musí vzniknout strast.<br>
Znáte-li odloučenost, stáváte se ohraničenými, z čehož vzniká utrpení. Milujete-li jen zevní zjev,<br>
který je toliko projevem skutečného bytí, musí nastat bolest. Milujete-li však ve všech věcech<br>
skutečné bytí, je vaše láska trvalá. Netoužíte již po spojení s tím, co milujete jako bytost oddělenou.<br>
Láska je svoje vlastní věčnost, svoje vlastní trvání.<br>
Individualita žije na půdě lásky, nenávisti, žárlivosti, chtivosti, činnosti, nečinnosti, osamocení,<br>
touhy po společnosti. Člověk odvislý třeba jen od jediné z těchto věcí, zná odloučenost a je<br>
v poutech utrpení. Všude, kde je starost, je touha po útěše a trvání individuálního bytí. Poznáte-li<br>
klamnost této touhy, zrodí se místo ní víra; nikoli víra v jinou bytost, byť byla sebevyšší<br>
a vznešenější, nýbrž víra ve skutečnost, ve skutečnost, jež je v nás samých. Pravou vírou jmenuji<br>
toto: poznání, že veškerost možností je v člověku a že je jeho úlohou, aby tuto veškerost pochopil<br>
a uskutečnil.<br>
Z tohoto uskutečnění povstane jistota o účelu individuality, o cíli individuálního bytí, který<br>
záleží ve spojení individuality s celkem, kde už není subjektu a objektu. Přirozeně, že život,<br>
veškerost, souhrn života, nemá cíle. On je. Život nemá zvláštního temperamentu, svérázu, je<br>
neosobní. Ale mezi tímto životem a jeho porozuměním jedincem je individuální bytí, tento zdroj<br>
9utrpení. Účel individuálního bytí je: Trvalým uvědomováním si cíle a účelu života a neustálou<br>
soustředěností na to, co konáme, vyhladit individualitu, toto sobecké já, které je původcem<br>
všech reakcí. Pak jednáme ze svobodného podnětu, z vlastního trvalého ponoukání, zařídit si život,<br>
vždy čistěji, aby byl výsledkem čistoty cítění a myšlení. Zařídíme si život tak, jak jsme porozuměli<br>
účelu individuálního bytí svého. Prýští-li náš způsob života z čistoty cítění a myšlení, nepovede náš<br>
život ke spletitostem, nebude nám klecí, nýbrž nástrojem k naplnění života.<br>
Mnozí lidé, kteří se zde sešli, vyprostili se z mnohých klecí, filosofií, náboženství, sociálních<br>
konvencí atd. Výsledek toho je, že si vytvořili hluboký kritický smysl. Kritika však může být mělká<br>
nebo hluboká. Jde-li kritika až na kořen, odhalí nikoli novou klec, nýbrž nástroj, kterým otevřete<br>
přístup k živé základní s k u t e č n o s t i . Mluvím o skutečnosti, skryté v každém srdci, která<br>
každou bytostí může být dosažena a o níž tvrdím, že jsem jí dosáhl a ji prožívám. Na této<br>
skutečnosti byste měli pěstovat kritiku. Ale nekritizujte jenom intelektuálně, přibližujte se<br>
k předmětu své kritiky s náklonností. Jsou zde snad mnozí, kdo mají živý, nikoli jen povrchní<br>
zájem, aby v čin proměnili to, čemu porozuměli, aby to vyjádřili svým způsobem života. Zkoušíte-<br>
li, analyzujete-li a kritizujete-li s náklonností, stává se myšlenka praktickou a může být<br>
v každodenním životě uskutečňována. Tak byste měli stále pěstovat kritiku a pozorovat, žijete-li<br>
tuto skutečnost. Kritika má cenu jen tenkrát, když vede a cvičí naše pozorování tak, že je umíte<br>
obracet na sebe samy. To je pravý účel kritiky. Užijete-li světla kritiky na sebe samy, začínáte růst<br>
a ničit vše nepodstatné. Způsob života (vést sám sebe) je cesta života, cesta k oné nejvyšší a čisté<br>
skutečnosti, které musí každý dosíci. Rozlišováním se stále přibližujete více k prameni všech věcí,<br>
takže jako jedinci tuto skutečnost žijete. Jakmile jste tuto nejvnitřnější skutečnost, tento základ<br>
všeho bytí pochopili, když ji neosobně kritizujete, rozebíráte, zkoumáte a — třeba jen částečně — ji<br>
žijete, pak ozáříte svou námahou tmu, která zahaluje život každého člověka, tmu, která je všechno<br>
to, co já nazývám nepodstatným.<br>
Abychom objevili, co je podstatné a co nepodstatné, musíme rozumět, co je poslední cíl<br>
individuální existence člověka. Jen tak můžeme sami posoudit, co je podstatné a co nepodstatné.<br>
Chybí-li vnitřní odpor proti nepodstatnému, můžeme tento nedostatek odporu nazvat zlým. Není<br>
přesné hranice mezi dobrým a zlým, poněvadž „dobré“ je jen schopností odporovat nepodstatnému.<br>
Podstatné objevujeme jenom ustavičnou volbou, založenou na porozumění pravého účelu<br>
individuální existence. Volba je neustále odhalování pravdy. Volba znamená jednání, vedení života,<br>
způsob našeho počínání. Všecek způsob života musí nakonec vést k čistému bytí, a proto se musíme<br>
zabývat nejen k o n e č n o u s k u t e č n o s t í , n ý b r ž i p r a k t i c k o u c e s t o u , na které<br>
s k u t e č n o s t p ř e n á š í m e d o z p ů s o b u ž i v o t a . Každý by byl rád praktický a rád by<br>
rozuměl životu prakticky. Nejpraktičtější člověk ve světě je však osvobozený člověk, poněvadž<br>
odhalil pravou cenu všech věcí. A toto odhalení je osvícení.<br>
Život je správné počínání, způsob, jak se chováme k jiným; tak se projevuje naše konání.<br>
Jakmile se stane naše počínání čistým, ryzím, je to svobodný život v jednání. Život, skutečnost,<br>
kterou jsem se pokusil popsat, je rovnováha, které je možno dosíci jen vespolek zápasícími silami<br>
projeveného světa. Projev je jednání. Chceme-li dosáhnout úplné rovnováhy, která je v mých očích<br>
čistým (ryzím) bytím, životem, nesmíme se vzdalovat od tohoto světa projevů. Unaveni bojem<br>
a vzdáleni od světa nemůžeme nalézt rovnováhu. Osvobození musíme najít ve světě projevů a ne<br>
někde daleko od něho. Osvobození působí daleko více na projevy, nežli aby bylo někde mimo ně.<br>
Jste-li svobodni tak, že znáte skutečnou cenu projevů, pak jste z projevů zcela vysvobozeni.<br>
V tomto světě musíme najít rovnováhu. Všecko kolem nás je skutečné. Každá věc je skutečná. Není<br>
klamem. Ale každý musí ve všem kolem sebe najít podstatné, skutečné, to je každý musí rozpoznat<br>
neskutečnost, která obkličuje skutečnost. V uskutečnění je pravá cena. Jak dalece umět rozpoznat<br>
neskutečné věci, začíná se uplatňovat skutečnost. Volbou svého jednání odhalujete pravou hodnotu<br>
věcí. Zkušenost zapuzuje nevědomost, neboť nevědomost záleží ve směšování podstatného<br>
s nepodstatným. Z nepodstatného vzniká klam. Chceme-li objevit podstatné, musíme upřít zrak na<br>
žádost. Žádost se bez přestání pokouší osvobodit se od klamu. Při usilování o rovnováhu dělá<br>
žádost rozmanité zkušenosti a může se tak stát klecí nebo otevřenou branou, vězením nebo volnou<br>
cestou k osvobození — musíte se proto učit poznat tuto základní žádost v sobě samých, musíte ji<br>
10ovládnout, ale ne potlačit. Potlačení není ovládnutí. Ovládání je opanování porozuměním, je<br>
sebekázní, kterou dosahujeme porozuměním smyslu života, c í l e i n d i v i d u á l n í e x i s t e n c e .<br>
Objevíte-li jako jedinci pravou podstatu způsobu života, vytvoříte okolo sebe pořádek, pravé<br>
porozumění, které strhne přehrady mezi vámi a jinými. Proto dávám takový důraz na způsob života.<br>
Pravý způsob života je počínání člověka, který uskutečňuje sebe sama a nezakládá své jednání na<br>
nějaké složité filosofii, nýbrž na vlastní zkušenosti. Pravý způsob života je přenesení svého<br>
vlastního naplnění v čin. To není potom pokus vyvíjet se, to je námaha „ b ý t “ , t ouha „ b ý t “ ,<br>
a ne touha „ s t á v a t s e “ .<br>
Poznáte-li ze zkušenosti, z nepřestávajícího zkoumání, pozorování, neosobního rozboru, že život<br>
je jednota, že jste částí tohoto všeobjímajícího života, odstranili jste základní příčinu s t r a c h u .<br>
Jakmile jste odstranili s t r a c h , zavládne jasné, silné, cíle si vědomé úsilí po b y t í . Konec<br>
strachu je začátek bytí, které je harmonie, úplná rovnováha ve všech projevech bytí. Bytí si nežádá<br>
napodobování ani tvoření sekty nebo skupiny, také ne nějakých útvarů ve světě zmatků na způsob<br>
armád pod vojevůdci.<br>
Bytí je tedy splynutí, v němž není vědomí o „ty“ a „já“. Když jste si vědomi „ty“ a „já“, panuje<br>
nelad a z něho dění, v němž je zahrnut strach. Oddělování je způsobeno buď skrze „ty“ nebo „já“,<br>
které jsou jen vědomí o existenci jedince. Kde je vědomí odloučenosti sebe vědomé individuality,<br>
tam je i touha po osobní nesmrtelnosti, tam je i iluze. Jak jsem již řekl, individualita nemá účel<br>
v sobě samé, ona prodělává proces tvoření se, až dosáhne bytí. Tvoření se je námaha, v bytí<br>
přestává námaha. Kde je námaha, je i vědomí sebe a odtud nedokonalost. Bytí je čisté vědomí,<br>
vědomí sebe již bez úsilí. Rozdíl mezi sebevědomím a vědomím je v tom, že sebevědomí je<br>
výsledkem uskutečnění oddělenosti, čímž je dán konflikt mezi jedinci, vzniká individuální<br>
existence. Vědomí naproti tomu je jáství, v němž všecka individuální vědomí existují a v němž<br>
všecko namáhání přestává. Ono je mimo čas a prostor, ačkoli v něm je čas a prostor. Toto vědomí je<br>
pozitivní jsoucno (bytí), pravé jsoucno. Máme-li dosíci tohoto jsoucna, musíme bdít nad žádostí,<br>
vznikající z existence, vědomé sebe. (Sebevědomí.) Víte-li, odkud žádost vzniká, znáte-li její smysl,<br>
kam žádost cílí, oč usiluje, pak je skvostem, jehož se máte držet, který máte stále zpracovávat, jej<br>
zušlechťovat. Potom není žádost uložené vám školení, nýbrž pravou kázní, jež se, pokračujíc, mění<br>
tak, až dosáhne čistého jsoucna. Žádost je svou vlastní kázní.<br>
Osvobození není nemožností. Ale je těžké udržet usebrané a vytrvalé úsilí o osvobození. Proto je<br>
málo těch, kdo se o to pokoušejí. Není těžko dosíci toho nebo uskutečnit, co je ve všech věcech, ale<br>
je příliš mnoho věcí, stojících mezi vámi a tím uskutečněním, jichž se musíte varovat stálou<br>
námahou, stálou volbou a rozlišováním a jež musíte odstranit. To vyžaduje hlubokou víru, usebrání,<br>
soustředění, stálou energii. To však není omezeno zevními okolnostmi, časem nebo věkem. Život<br>
nezná hranic stáří. Tělo se opotřebuje jako kus šatu. Ale staří i mladí mohou každé chvíle dojít cíle<br>
a jej uskutečnit, mají-li vůli soustředit se a mají-li v to hlubokou víru. Prosil jsem vás již dříve,<br>
abyste neupadli v nedorozumění, co já rozumím vírou. To není víra v něco ve světě vnějším, nýbrž<br>
jistota, že ve vás samých je všecka možnost a celost. Osvobození může dosíci každý, není určeno<br>
jen nemnohým. Dosažení cíle nezávisí tedy na vašem stáří nebo okolí, nýbrž na vašem úsilí, na<br>
vašem zájmu, na vaší touze; a to můžete jen vy sami posoudit.<br>
Není nezdaru. Nezdar je toliko nedostatek síly dosáhnout cíle. Sílu rozvíjíme ponenáhlu<br>
a toužíme-li opravdově po dokonalosti, roste síla neustále. Vypátrejte, na čem máte zájem, nač<br>
kladete váhu, nač svou sílu věnujete. Vypátrejte, kam směřuje Vaše tajná touha. Můžete ji buďto<br>
potlačit, zúžit nebo ji učinit všeobjímající, volnou, neomezenou. Musíte hledat, nač v životě kladete<br>
důraz. Pro člověka nejistého, pochybujícího není pozitivní jsoucnosti. Moudrý je ten, kdo umí klást<br>
důraz na podstatné.<br>
Kladete-li důraz na podstatné nebo nepodstatné, poznáte jen tenkrát, když to, čemu jste ze<br>
skutečnosti porozuměli — ať je toho sebeméně — přeměníte v čin. Uskutečňováním tohoto<br>
porozumění poznáte brzy, jak veliká je vaše touha, vybojovat celek.<br>
Ve starých dobách opouštěli ti, kdo chtěli najít pravdu, všecko ve světě a uchylovali se do<br>
klášterů nebo k asketickému životu. Kdybych chtěl založit nějakou těsnou, v sebe uzavřenou<br>
společnost asketů, snad byste k ní přistoupili, ale to by znamenalo jen povrchní uznání toho, co<br>
11chcete uskutečnit. Úsilí uskutečnit cíl musí vycházet odtud, kde právě jste, musí ve vás samých<br>
vzniknout, třebaže jste obklíčeni zmatky všeho druhu, odporujícími si ideami a tím, co byste asi<br>
nazvali pokušením. (Z mého stanoviska není nic takového jako pokušení.) — Odložit šat a obléci<br>
jiný nepřidá vám síly ve vaší touze. Co vás posílí, je touha sama. V pozorování a vedení své touhy,<br>
v soustředění na své chování, myšlení, pohyby, přizpůsobování se tomu, co jste uznali za účel své<br>
individuální existence, v tom všem máte pozitivní důkaz uskutečnění sebe samých, nikoli ve vašem<br>
příslušenství k sektám, společnostem, skupinám a řádům. Tak využitkujete svých zkušeností<br>
a nestanete se jejich otroky. Proto si žádá čistý způsob života čistotu myšlení. Pod čistotou rozumím<br>
čistotu vytvořenou rozumem, nikoli sentimentální vírou. Rozum je soubor vašich zkušeností —<br>
nebo zkušeností někoho jiného, jež jste neosobně prozkoumali a bez touhy po útěše nebo autoritě —<br>
nestranně analyzovali a kritizovali. To je jediná cesta vyzkoušet hodnoty života.<br>
Když nasloucháte mým slovům o čistém konání, uskutečňování, čisté jsoucnosti, neztrácejte se<br>
v abstrakcích a metafyzice, neztrácejte z mysli všední chování, způsob života, způsob, jakými<br>
chcete být. Můžete teoretizovat o čisté jsoucnosti, blaženosti nebo osvobození, ale jakou cenu<br>
budou mít vaše teorie, budete-li žárlivými, závistivými, chamtivými, ukrutnými, bez myšlenek<br>
a rozvahy? Chcete-li dosíci oné skutečnosti, musíte tyto vlastnosti odložit a máte-li je odložit,<br>
musíte mít rozumnou představu o této skutečnosti a musíte tu představu uvést ve skutek. Jinak<br>
zabřednete do holých slov.<br>
Pravím tedy ještě jednou: Správné jednání je cesta života. Je to cesta k nejvyšší, čisté<br>
skutečnosti, kterou každý musí uvést v čin, poněvadž v každém ta skutečnost potenciálně je.<br>
K tomuto uskutečnění není třeba metafyzických výkladů. Vznikne-li utrpení, je to následek námahy<br>
při rozlišování mezi podstatným a nepodstatným. Všichni lidé touží po tom, aby utrpení přemohli,<br>
aby mu unikli a zacházeli s ním jako s něčím strašlivým. Rozkoš i bolest jsou stejnou půdou, na níž<br>
se daří růstu a zmenšuje se pocit odloučenosti; toto zmenšování odloučenosti je pravý růst. Tak se<br>
musí zrodit v každém člověku víra, ve které je jistota. K tomu nedojdeme jen rozumem, nýbrž<br>
neustálým prodíráním zkušenostmi, hnáni touhou po poslední skutečnosti.<br>
Opakuji opět: Duchovní uskutečnění je pro všecky, poněvadž ta skutečnost je ve všech. Ale<br>
přesto bude jen málo těch, kteří budou usilovat o soustředění, kteří budou stále pozorní a bdělí při<br>
výběru podstatného a tímto způsobem budou se snažit realizovat stále víc a více této existence bez<br>
námahy, tohoto zářivého, vznešeného jsoucna bez námahy. Když tito nemnozí pomocí porozumění,<br>
pomocí rozpomínání v každý denní okamžik budou usilovat o cíl, poznají, o čem mluvím. Poněvadž<br>
touží tuto skutečnost najít, poněvadž všecky neskutečnosti odložili stranou, nejsou již obětí klamu.<br>
Hledají jistotu a nenechají se od ní odlákat pochybováním a nepodstatnými věcmi života.<br>
Bylo mým úmyslem ukázat těm, kdo vidět chtějí, že pravda je skryta v nich samých. Štěstí, které<br>
hledají, je skryto uvnitř jejich vlastních ohraničení, v jejich vlastních srdcích, v jejich vlastních<br>
myslích.<br>
Hledejte tedy poslední pravdu, která nenáleží žádné osobě, žádné sektě, žádné stezce. V naplnění<br>
vlastní vaší bytosti leží celost života.
</div>
<p>Přeložil: Dr. Jan Šamalík<br>
Vydalo Vydavatelství "Hvězdy", Ostrava-Kunčičky 290, Nákladem vlastním.<br>
Zaslala: Anna Servanska</p>
<fieldset class="fieldgroup group-links">
<legend>Odkazy</legend>
<div class="field field-type-nodereference field-field-noderef">
    <div class="field-items">
            <div class="field-item odd">
                      <div class="field-label-inline-first">
              Podobné: </div>
                    <a href="/z-rozhovoru-s-krisnamurtim">Z ROZHOVORU S KRIŠNAMURTIM</a>        </div>
        </div>
</div>
</fieldset>

